---
title: پرسش های متداول
poster: ../poster/faq.jpg
sidebar: auto
---

# پرسش های متداول

## چرا سینمای تعاملی؟

همه میدانیم و همه روزه نیز از زبان هایی میشنویم که سینما در ایران صورت صنعتی ندارد. لازمه گذاره مذکور این است که اولاً از خودمان بپرسیم سینمای صنعتی به چه معناست؟ در نگاه اول اگر یک کشور یا سیستمی سینمایی، توانایی دقیق برآورد هزینه های پروژه، تامین آن و یا حتی توان جبران خسارت های احتمالی را داشته باشد، میگوییم سینمایی صنعتی دارد. سینماهای استارتاپی که امروزه همه ما نسخه های داخلی و خارجی آن را دیده ایم و بارها به آن ها سر زده ایم بر اساس چنین فکری بنا نهاده شده اند. اما مشکل سینما در کشور ما در جای دیگری است و آن عدم وجود نظم تکنیکی و درهم تنیدگیی است که سفارش ها را بی معنا سازد. سینمای همه کشورهای توسعه یافته و توسعه نیافته امروز درگیر اهرم سفارش است. اگر از لفظ اهرم استفاده میکنیم به این معناست که بدون سفارش این و آن هیچ فیلمی جلوی دوربین نمیرود. در این شرایط باید به این اندیشید که برای حالِ حاضرِ سینما چه میشود کرد؟
آیا میتوان فارغ از سفارش و بدور از نتیجه، و به همان سادگی که لومیرها دوربین دست میگرفتند، ما هم امروزه فیلم بسازیم؟

## چرا سینمای تعاملی یک فناوری است؟

یکی از مواردی که میتواند یک محصول را جزء فناوری های سطح بالا به حساب آورد، در جایی است که دو یا چند صنعت و حرفه به گونه لاینفکی در هم ترکیب شده، به گونه ای که از جمع آنها محصول دیگری به وجود آید. همان طور که در متن معرفی گفته شد سینمای تعاملی حاصل تجربه و تلاش صنعت گران و فیلمسازان مختلف در اعصار گذشته است که اگر بخواهیم به طور دقیق تر بگوییم، چهار صنعت اصلی؛ فیلمسازی، برنامه نویسی، سریال سازی و گیمینگ در ساخت آن دخیل هستند.

## مخاطب عام چه درکی از سینمای تعاملی با خود دارد؟

اولین تلاش ها برای تعاملی کردن سینما در سال 1967 و توسط کارگردن اهل چک (Radúz Činčera) صورت گرفت. فیلم او این امکان را داشت که در 9 نقطه داستانی مهم فیلم متوقف شود و با کلیدهایی که برای نظرسنجی از مخاطبان تعبیه شده بود، برای ادامه داستان تصمیم گرفته شود. در اینجا شاید بتوان گفت اولین حرکت مهم و جدی در این ره صورت گرفت. البته قبل از آن هم فیلم هایی همچون Rashomon اکیرا کوروساوا و روایت های داستانی موازی و چند مرحله ای گویی نوید از این توان نهفته و پنهان در سینما میدادند. در طی 60 سال گذشته البته تاثیر غیرقابل انکار بازی سازان و بازی های تعاملی را نیز نباید نادیده انگاشت.
نکته دیگر؛ شباهت سریال و فیلم های تعاملی است. فیلمنامه هایی که برای سریال نوشته میشود، معمولا به این صورت است که یک موضوع اصلی و محوری است و در طی قسمت های مختلف سعی میشود ابعاد مختلف آن ساخته و پرداخته شود. در سینمای تعاملی هم ما ابعاد مختلف انتخاب شخصیت ها و مسیرهای احتمالی که ممکن است یک داستان طی کند را تجربه میکنیم.

## آینده سینما در ایران چه نسبتی با سینمای تعاملی دارد؟

یکی از مشکلاتی که همه ساله اهالی سینما در ایران متعرض آن هستند و به حق هم وجود دارد، نبود سیستم پخش و اکران منسجم است. مطمئناً در طی این سالها افراد دلسوز بسیاری بوده اند که این مشکل سر راهشان قرار گرفته و تلاش هایی هم کرده اند، اما تجربه به ما آموخته که مشکل پخش با یک تصمیم و دو دستور حل شدنی نیست. عمده تهیه کنندگان که مهره های اصلی و میدانی صنعت سینما به شمار میروند، مشکل اصلی سینما را بودجه میدانند. اما باید یک بار به طور جدی از خودمان بپرسیم مگر نبوده که در مقاطعی حتی بودجه های کلان کشوری هم جبران ضعف یک فیلم نشده؟
اگر ما سینما را همچون یک صنعت (های تک) در نظر داشته باشیم، فروش پیش پا افتاده ترین و ساده ترین مسئله ایست که خود به خود حل میشود. امروزه سینما مشکل فروش دارد چون ما دست برتر را نداریم. اینکه امروز بعضی سینمای ایران را بسته و در محاصره میپندارند، چندان بی مورد نیست. اما بی ربط تر این است که ما با بکار گرفتن عوامل فیلم سازی خارجی قصد توسعه صنعت سینمای خود را داریم، در حالی که هیچ دست برتری وجود ندارد و ما تنها خط و ربط ارتباط مان به خارج کشور پول و حساب های دور زننده تحریم است.
امیدواریم سینمای تعاملی بتواند گامی در مسیر ایجاد و خلق چنین نظمی باشد. مسئله ای که ما آرزوی آن را از خداوند متعال و منان، مسألت میکنیم و همه آنچه گفته شد برای اوست.
