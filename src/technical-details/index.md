---
title: اطلاعات فنی نرم افزار
sidebar: auto
player: true
poster: ../poster/technical-details.jpg
---

## دموی پلیر تعاملی

<InteractivePlayer />

## معماری و جزییات نرم افزاری

پخش و توزیع رسانه ها در بستر اینترنت همواره دچار مشکلات کمبود منابع و دقت سرویس دهی در مقابل افزایش تعداد مخاطبین بوده است. در سامانه پخش سیمرغ، تلاش شده است به کمک شبکه های نظیر به نظیر (P2P)، تا جای ممکن مشکل توزیع محتوا و سرویس دهی بین مصرف کننده ها رفع شود. ویژگی مهم و کم نظیر شبکه های نظیر به نظیر به این صورت است که هر مخاطب با پیوستن به شبکه و مشاهده رسانه، خود نیز بخشی از بار ترافیکی و توزیع داده در شبکه را به عهده می گیرد و با افزوده شدن افراد جدید به شبکه، می توانند به کمک همدیگر کیفیت سرویس دهی و توزیع داده ها را شریک شوند.

> در این سناریو با افزایش تعداد مخاطبین رسانه، ‌برخلاف شبکه های کلاسیک و سنتی که شبکه دچار افت سرویس دهی و افزایش بار سخت افزاری و مالی به شبکه می شود، در این شبکه ها هر چقدر که تعداد مخاطبین بیشتر شود، شبکه بهتر و کاراتر می شود.

در شبکه تعاملی سیمرغ برای اینکه یک فرایند تعاملی مدرن و با کیفیت داشته باشیم تلاش شده است از تکنولوژی های زیر استفاده شود :

## جم استک (JamStack )

معماری طراحی و پیاده سازی وبسایت است. در جم استک، کدها و لاجیک های وبسایت به صورت خام در شبکه های CDN جهانی توزیع میشود و هر کاربر با باز کردن صفحه فقط کدهای اجرایی وبسایت را دانلود میکند و هزینه محاسباتی و پردازش و مشاهده وبسایت به عهده سیستم خود است (استفاده از سی پی یو و توان محاسباتی دیوایس کاربر)، در این حالت دیگر نیازی به سرور های قدرتمند برای پردازش و تولید صفحات وب نیست.

## P2P Graph Database

در فرایند های تعاملی، چون مشاهده فیلم و گشت و گذار بین انتخاب های داستان مختلف است، اطلاعات و داده های کاربری و انتخاب های قبلی کاربر ‌در دیتابیس های گراف ذخیره میشود، ‌دیتابیس های گراف نظیر به نظیر قابلیت امنیت بالایی دارند و داده های شخصی کاربر در سیستم خود کاربر ذخیره میشود تا مشکلات امنیتی و ذخیره شدن داده های کاربر در سرویس های مجتمع رفع شوند. از طرفی قابلیت گراف دیتابیس این کمک را میکند که بتوان تجربه های مدرن و سریع شبه شبکه اجتماعی را برای مخاطبین فراهم کرد.

## P2P FileSharing – WebTorrent

فایل های فیلم ‌به دلیل حجم بالا و درخواست مداوم مخاطبین برای مشاهده ‌در شبکه های تورنت توزیع میشود، شبکه های تورنت بهترین کارایی را برای توزیع فایل های حجیم در سناریو های نظیر به نظیر دارند.
